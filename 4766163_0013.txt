-6-

Videamus nunc quid tandem sit argumentum quod qui prologorum partes
agunt cum spectatoribus se communicaturos promittunt. De quo minus distincte
quam res postulat viri docti mihi videntur egisse. Verbum enim argumentum *in
hoc quidem genere duplicem habet significationem, alteram quam nos lingua vcr-
nacula ,‚Inhaltsangabe“‚ alteram quam voce e Gallorum lingua petita „Suiet“ reddimus,
Graeci autem ὖπόθεσιν vocant: illa ut locum recte tenet in eis argumentis quae et
omnibus praeter Bacchides fabulis quae exstant Plautinis et Terentianis praemissa
ad Sidonium Apollinarem vulgo referuntur, ita a prologis prorsus repellenda est;
haec in prologis propriam habet sedem neque huius argumenti ullo modo est omnia
quae actores in scena gesturi sunt aute initam fabulam spectatoribus prodere, siqui·
dem argumentum vi principali id est quod pertinet ad arguendum (zur Klarlegung).
Dziatzko¹) quidem cum poetas Graecos Euripide duce cum spectantibus saepe non
solum quae ante acta essent, sed etiam futura prologis communicasse putat, tum
maxime poetas LatinOS‚ cum praesertim spectatores Romani incultiores atque rudi-
ores quam Graeci ad eam animi delectationem fuissent. At quo iure ita ratiocinatur?
Nam primum aetate illa qua Plautus maxime florebat iam quinquaginta fere anni
interiecti erant postquam Livius Andronicus primum fabulam Romae docuerat, qua
aetate Cato redundantem Graecorum cultum atque elegantiam omnibus machinis
reprimenda esse censebat. Tum ullius temporis homines tam rudes aut esse aut
fuisse nego qui fabulam Plautinam argumento non copiosissime narrato non possent

intellegere. Denique in fragmentis poetarum Graecorum testimonia ex quibus id ·

colligi liceat nulla, in prologis Latinorum eisque solis Plautinis perpauca exstant,

sed quae nisi singularis quaedam intercedit ratio adulterina sint iudicanda. Euri- .

pides autem quibus causis futura nonnunquam prologis praecipere cogeretur, supra
iam demonstratum est. Nec vero quod ad tragoediam aptissime quadrat idem in
comoediam cadit. Ut enim Lessingio¹) concedamus artem tragicam ad maiorem per-
duci posse perfectionem, si spectatores statim in primo tragoediarum initio de actionis
progressione vel etiam postremo eventu edocerentur; spectatorum enim animos non tam
eis quae fierent quam qua fierent ratione commoveri : nonne contra in comoediis omnia
in exspectatione spectatorum tenenda sunt posita? Quae si tota fabula antea enarrata
esset, sine. dubio deleretur. Recte hoc vidit Donatus-³) cum de comoediae partibus
agens ita scriberet: „Protasis est primus actus initiumque dramatis qua pars argu-
menti explicatur pars reticetur ad populi exspectationem tenendam. Epitasis est
incrementum processusque turbarum ac totius ut ita dicam nodus erroris. Cata
strophe est conversio rerum ad iocundos exitus patefacta cuntis cognitione gestorum.“⁴)
Qua re nisi forte aut a poetis Graecis aut a Plauto eam exspectationen data opera
nonnunquam deletam nodumque prius quam necteretur solutum esse inducimus ·
animum: eos vel integros prologos vel singulos in eis locos, qui huic consilio mani-
feste repugnent et posteriorum imitatorum ineptias apertissime sapiant, confidenter
obelo notemus et expellamus ex Plauto,

¹) Plaut. Prol. Allg. Ges. p. 14. 2) Hamb. Dramat. 1. 48. ³) de com. p. xvln. 18 sqq.
(Klotz in edit. Terent.) ⁴) ef. Ter. Ad. prol. 22—24: „Dehinc ne exspectetis argumentum fabulae: —
Senes qui primi venient, ei partem aperient, — ln agendo partem ostendent.“

