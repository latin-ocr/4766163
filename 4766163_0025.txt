—13-

haud scio an miutiloquium illud quo Guarinus in argumento narrando utitur fuerit
causa. Neque fieri potuisse negaverim, ut histrio aliquis cum argumenti uma:
copiam initio eius contrariam quodam modo esse perspexisset eo ipse commoverem-
et versus istos vel ipse commentus vel aliunde ex parte tortasse mutuatus per repe·
titae aetionis opportunitatem Plautinis immisceret.

Venio nunc ad extremam prologi partem, quae vv. 40--110 compleantur
Euarrat enim copiose Charinus vv. 40—60 se meretricis amore admodum iuvenem„
captum rem familiarem perdidisse et opprobriis patrIs propter levitatem cumulatum
esse, deinde vV. 61—78 quomodo pater suam adulescentiam in parsimonia atquo
egestate actam describens ad meliorem frugem se revocare studuerit sibique suaserit,
ut ipsius exemplum imitatus mercator rem perditam recuperaret, postremo vv. ’19

—108 se patris consilium secutum et cum Acanthione servo, quo paedagogo puer .

usus sit quemque custodem suum esse pater voluerit Rhodum navi vectum lucro
ingenti facto grande paravisse peculium, tum ab hospite quodam benigne exceptum
mulierem pulcherrimam illi servientem cognovisse tantoque eius amore incensum
esse ιιι eam emeret. Quam rem ne pater resciscat sibi cavendum esse. Versus
109—-1 10 ad insequentem comoediae primam scenam traducunt. ’

Quae narratio scitissime ex omnibus partibus aptissimeque facta est, uberius
quidem paulo atque ampliuS, sed prorsus 'ex adulescentis eiusque amatoris natura
et ingeniO, ut suo quidque loco stet et quod prologus vult optime efficiatur. In
primis enim opus est copiosa illa senilis severitatis atque morositatis descriptione.
Quae nisi esset, cur Charinus ne pater de amoribus suis recentibus certior fiat tam
anxie caveat non intellegeremus, sed deficerent potius quasi fundamenta in quibus
fabula constituta est. Neque quae diximus eo refelluntur quod Demipho senex in
fabula ipsa non talem se praebet, qualis ex prologo indicandus nobis est, nisi forte
vi amoris eum permutatum aliumque atque antea factum esse volumus, quodque ea
adeo non vera sunt, quae in prologo de Demiphonis adulescentis continentia pro-
feruntur, siquidem Demipho v. 264—265 ipse confitetur:

„Amavi hercle equidem ego olim in adulescentia,
Verum ad hoc exemplum nunquam, ut nunc insanio.“
Sunt enim qui propter hanc sententiarum discrepantiam prologi narrationem ut
adulterinam condemnent ab Plautoque abiudicent. Sed si alterutri versus eiciendi
sunt, prologi potius ut qui Charini rationem agendi illustrent quam quos modo
commemoravimus desideremus. At eae discrepantiae non rarae neque in prologi
interpolationibus, sed in vitiis fabulae componendae maximeque morum personarum
describendorum gravissimis quaerendae sunt. Quid quod Demipho v. 993—994
haec dicit:
„Si hercle scivissem sive adeo ioculo dixisset mihi,
Se illam amare, nunquam facerem ut illam amanti abducerem.“

Ergo si Charinus amores suos coram patre verbo attigisset, tota fabula corrueret;
attigisset autem, nisi timor ille patris prologo optime explicatus fuisset. Itaque cum
alia tum haec ferenda nobis sunt, si modo interpretari poetam, non corrigere no-
strum erit. -

