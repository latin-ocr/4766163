 

—15-

.- -, Iam quaeritur quidnam de priore prologi parte quae vv. 1—96 continetur iu-
dicandum sit. Quos versus si summatim perlegimus totum videntur efficere, ita
tamen ut duo membra distincte cognoscantur, quorum alterum ex versibus 1-16,
alterum cum insertis versibus -52-63 qui separata eius pars sunt ex versibus 17—96
constat.- Ab his initum capio disserendi. Atque Ritsehelius (parerg. 215 sqq.) pro-
fectus a v. 65, ex quo spectatores in cavea sedisse apparet, propter id ipsum hunc
versum cum insequentibus Plautinos non posse esse evicit. Item propter sententiam
suspicionem gravissimam movent versus 91—93. Praeterea, id quod summa rei est,
cunctis his versibus —- exceptis tamen 52—63 —- non poetae, sed histrionis alicuius
rem agi si respexerimus», his ipsis causis, etiamsi aliae non accederent, integrum
locum ex Plauto eicere non dubitabimus, Verum quod attinet ad versus 52—63‚
contrarium est ferendum iudicium. Plautus enim cum inusitatum et insuetum Ro·
manis comoediarum genus inducere fabulamque eam docere vellet, in qua <Iuppiter
supremus et Mercurius filius histrioniam cum dignitate deorum indignam tum ab
ingenio et moribus Romanorum alienam facerent, qualis tandem ea fabula esset
quam spectatores essent visuri paucis ‘prologo ostendere coactus est. En etiam
causa, cur omnino ne religionem violare videretur anxie curaret et Jovem stupri
culpam in se admittentem in scenam producere nollet nisi purgatione dei quem

„Non par videtur facere delictum suum
Suamque culpam expetere in mortalem ut sinat“,

(cf. 490—491) a Mercurio filio praemissa. Itaque vv. 52—63 aut a Plauto ipso factos
aut ab eo ex exemplari Graeco latine versos esse contenderim. Quod mihi quidem
verisimile videtur esse atque haud scio an concedat qui cum fusioris illius dicendi
generis tum repetitionum in his versibus simillime atque in monologis supra tractatis
factarum (cf. v. 59 cum v. 63 et v. 57 cum v. 58) meminerit. Quomodo autem hi
versus in spuriam prologi partem irrepserint paulo infra docebo,

Venio nunc ad primam prologi partem quae versibus 1—26 contine-tur. His
versibus qui per se ne minimam quidem suspicionem habent sine ullo dubio iustum
atque idoneum prologi quasi prooemium fieret, nisi unum aliquid obstaret. Quae-
rimus enim obstupefacti, ubi servum servili* ¹vestitu in scenam prodeuntem con-
speximus quisnam ille sit qui magnificentia quadam verborum in mercimoniis
emundis vendundisque homines se adiuturum bonisque nuntiis effecturum pollicetur,
deinde etiam magis miramur quod spectatores iam scire dicit sibi ab deis aliis datum
esse, ut nuntiis praeesset et lucro. Versu demum 19 postquam de re alia specta-
tores docere coepit nomen suum sero ad exspectationem nostram profert. Fieri
autem nullo modo potuit ut Plautus Mercurium deum servili vestitu prologi partem
agentem induceret, nisi antea quis esset diserte exposuisset. Nam in omnibus
Plauti fabulis dei, ubi prologi causa in scenam prodeunt, in Aulularia Cistellaria
Rudente Trinummo, prius utique qui sint quam quid velint pronuntiant. Quodsi
ita facere non neglegunt quamquam ipso ornatu se deos esse significant, quanto
magis Mercurius debebat imaginem ferens servilem! Nomine autem Mercurii in
initio prologi commemorato cum cetera usque ad v. 16 tum v. 11—12 qui aliter percipi

