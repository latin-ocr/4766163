In prologis fabularum plautinarum quid esset vere Plautinum quid minus, iam
multi et docti viri vires experti sunt ut eruerent. Sed totum hoc genus tot tantisque
obstrictum est difficultatibus, ut vix unus prologus exstet, de quo virorum doctorum
sententiae non in contrarias partes discedant. Atque perlustranti mihi animo
et retractanti quae de 1130 re adhuc scripta sunt, unam esse paulo certiorem viam
cognovi, qua vere Plautina a spuriis falsisque discernenda sint. Quam etsi
multos ingressos 0880 vide0, tamen non solam secuti sunt, id quod mihi
hac dissertatione facere reliquis rationibus ut minoris momenti raptim modo perlu-
stratis propositum cst. Sed ‚de hac via priusquam accuratius agam, altius paulo mihi
est repetendum, ut cum unde omnino prologorum genus sit ortum tum quomodo
fabularum Plautinarum prologi paulatim in eam abierint formam qua tulerunt
aetatem quam potero brevissime exponam.

Aristoteles1) prologum, scilicet κατὰ τὸ ποσόν modo, μέρος ὅλων τραγῳδίας τὸ πρὸ
χοροῦ παρόδου dicit esse ; quae eius vis ac natura sit non addit. Spectat autem prologus,
ut in natura rerum positum est, ad audientes in propriam fabulae actionem indu-
cendos, cum vel ea quae ante acta sunt vel quae nunc aguntur enarrentur. Quam
expositionem aut diverbio aut monologo aut cantico chori, velut apud Aeschylum in
Hiketidibus et in PersiS‚ per personas fabulae neque aliter in tragoediis quam in
comoediis videmus factam esse. Eodem pertinet quo rerum narratio illa nonnunquam
jejuna magis incitetur et ad dramatis vim melius quadret earum personarum usus
quas πρόσωπα προτατικοὲ Graeci vocant.

Euripides primus ab hae consueta componendorum prologorum ratione haud
mediocriter recessit. Primum enim in prologis suis ad unum omnibus monologo
utebatur, deinde praeter personas fabulae etiam θεοὺς α’πο μηχανῆς, quippe qui soli omnia
quae necessaria ad intellegendam fabulam essent possent scire, 111 scenam produce·
bat. Causa cur ad hoc novum prologorum genus deferretur ea erat, quod saepe
diversa argumenta consociabat vel etiam totas Aeschyli trilogias in unius tragoediae
vinculum compingebat, quod recte vidit G. Hemannus²)‚ cum ita scriberet: „Hinc
illa necessitas prologorum scribendorum quibus antiquior tragoedia facile carebat,
cum quid visuri esseut spectatores notum eis esset3 recentior autem carere non
potuit, quia exhaustis tractandi cuiusque argumenti modis nova quaedam et a com-
muni traditione recedentia comminiscenda erant, quae nisi ante indicata spectatoribus

¹) Arist. A. Ρ. c. 12. 2) Praei. primae edit. Electrae Sophocleae‚ Lips. 1819.

